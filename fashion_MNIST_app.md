# অ্যান্ড্রয়েডে ফ্যাশন 'এমনিস্ট'  অ্যাপ \(৪\)

আমাদের বইয়ে ফ্যাশন 'এমনিস্ট' নিয়ে যেহেতু অনেক কাজ হয়েছে, সেকারণে ডিপ লার্নিংয়ের একটা 'ওয়ার্কিং' মডেলের অ্যাপ সঙ্গে না দিলে সবার মন খারাপ হতে পারে। সেকারণে এখানে উডাসিটির 'ফ্যাশন এমনিস্ট' অ্যাপের সোর্সকোড ডাউনলোড করে আগের মতো 'অ্যান্ড্রয়েড ষ্টুডিও'তে লোড করে চালিয়ে দেখতে পারি। কনটেক্সট একদম আগের মতো, তবে এখানে "ফ্যাশন MNIST ডেটাসেটের ক্লাসিফিকেশন" চ্যাপ্টারের ডাউনলোড করা দুটো ফাইল আগে থেকে যোগ করে দেয়া হয়েছে। মনে আছে এই মডেলের টেন্সর-ফ্লো লাইট ভার্সনের দুটো ফাইল ডাউনলোড করে রেখেছিলাম সেই চ্যাপ্টারে? সেই দুটো ফাইল যোগ করা আছে এখানে। উডাসিটি কোর্সের অ্যাপ এর সোর্সকোড লিংক: [https://raw.githubusercontent.com/raqueeb/tf\_lite\_android/master/fashion-mnist.zip](https://raw.githubusercontent.com/raqueeb/tf_lite_android/master/fashion-mnist.zip)

![&#x99A;&#x9BF;&#x9A4;&#x9CD;&#x9B0;&#x983; &#x9AB;&#x9CD;&#x9AF;&#x9BE;&#x9B6;&#x9A8; &#x98F;&#x9AE;&#x9A8;&#x9BF;&#x9B8;&#x9CD;&#x99F; &#x985;&#x9CD;&#x9AF;&#x9BE;&#x9AA; , &#x9AE;&#x9A1;&#x9C7;&#x9B2;&#x9C7;&#x9B0; &#x9AB;&#x9BE;&#x987;&#x9B2;&#x9A6;&#x9C1;&#x99F;&#x9CB; &#x9B8;&#x9B9; ](../.gitbook/assets/fashionapp1%20%282%29.png)

চলুন আমরা সোর্স ফাইলটাকে ডাউনলোড করে 'এক্সট্র্যাক্ট' করে নেই। চেক করে নেই ফাইল দুটো আছে কিনা ~/fashion\_mnist/app/src/main/assets/ ফোল্ডারে।  এখানে `.tflite` মডেল ফাইল এবং `.txt` ক্লাস লেবেল ফাইল যেখানে ১০টা ক্লাসিফিকেশন লেবেল বলে দেয়া আছে  আমাদের `assets` ফোল্ডারে যাতে আমরা কোন ধরণের মোডিফিকেশন ছাড়াই অ্যাপটাকে বিল্ড করে মোবাইলে অথবা ইমুলেটরে চালাতে পারি। খুবই সাধারণ অ্যাপ, বিভিন্ন ছবির ওপর ক্লিক করলেই আইটেমটাকে বলে দিতে পারবে। আমরা এখানে ডিপ লার্নিং কিভাবে সাধারণ অ্যাপে ব্যবহার করা যায় সেটাই দেখাচ্ছি। অ্যান্ড্রয়েড অ্যাপ তৈরি নিয়ে বেশি ভেতরে যাইনি যেহেতু সেটা স্কোপের বাইরে।

![&#x99A;&#x9BF;&#x9A4;&#x9CD;&#x9B0;: &#x9AB;&#x9CD;&#x9AF;&#x9BE;&#x9B6;&#x9A8; &apos;&#x98F;&#x9AE;&#x9A8;&#x9BF;&#x9B8;&#x9CD;&#x99F;&apos; &#x985;&#x9CD;&#x9AF;&#x9BE;&#x9AA;, &#x995;&#x9CD;&#x9B2;&#x9BE;&#x9B8;&#x9BF;&#x9AB;&#x9BF;&#x995;&#x9C7;&#x9B6;&#x9A8; &#x9B2;&#x9C7;&#x9AC;&#x9C7;&#x9B2; &#x9AB;&#x9BE;&#x987;&#x9B2;&#x9B8;&#x9B9; ](../.gitbook/assets/fashion12.png)



